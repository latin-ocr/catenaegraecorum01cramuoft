iv PRAE FATIO.

Sacrarum Literarum Studiosis moliturum esse, arbi-
tratus sum, si ea quae in praedicto Wolfii libello, magis
ex re mihi visa fuerint, iterum typis committerem.
AdJectis postea ad finem eorum quae a. docto Viro dis-
putata sunt, iis quae ipse in eadem materie notanda
habeam, quatenus ad eas potissimum Catenas spectent
quae in Novi Foederis libros, sive editae sive ineditae ad
nostram usque aetatem duraverint.

Jo. Christophorus Wolfius Exercitatio in Catenas Pa-

trum Groec. easque potissimum MSS. 4to. Witem-
beryae 1712.

“ Catenam Patrum eruditi appellare solent seriem quandam
interpretationum, ex diversorum Ecclesiae Graecae Latinaeve
Doctorum scriptis, a scriptoribus nunc antiquioris nunc recen-
tioris memoriae, ita contextam et quasi colligatam, ut variae
sententiae de eodem commate divinioris scripturae interpre-
tando uno conspectu legenti exhibeantur. Primus hujus
instituti Auctor dicendus erat Olympiodorus Alexandrinae
Ecclesiae Diaconus, si fides haberi posset Paulo Comitolo,
qui Catenam in Jobum, a Laur. cum Deo primum Lugduni
1586 editam, cum amplis accessionibus Venet. an. 1587, secun-
dum vulgavit, et ab Olympiodoro contextam· esse arbitratur.
Hujus vero Doctoris aetas dubia huc dum visa est eruditis,
ut propterea Cl. Cavius Rerum Ecclesiasticarum peritissimus
stator atque vindex, Parte 1. Historiae Literariae ad A. C.
990 candide item profiteatur his omnino verbis: ‘ de ejus
⁶ aetate laborant eruditi, his illum Saeculo V. aliis XI. collo-
‘ cantibus. Nos eum hoc loco deponimus ad annum 990,
‘ donec exsurgat, qui certiora doceat.' Nec defuit qui id
praestaret, et, si quid video, rem obscuram non infeliciter ex-
pediret. Jo. Ernestius Grabius enim, quem immaturo fato
ereptum dolent, qui aliquid his literis tribuunt, in notis ad
Tom. 11. Spicilegii Patrum p. 245 idoneo argumento efficit
ut credamus, Olympiodorum Saeculo V. vel VI. post repa-
ratam salutem, aliquo ante Anastasium Antiochenum tempore,
cujus aetas haud dubie in Saec. VI. medium incidit, Alexan·-

