xxvi PRAEFATIO.

epitomen; collatione ergo Bodleiani libri facta, ea sup-
plementa quae mihi suppeditavit, varietatemque lectio-
nis, ad finem voluminis relegavi. Hujus autem ope
multa, Parisiensis librarii negligentia omissa aut de-
pravata, restituta sunt atque emendata. Hoc etiam
notandum est in hoc Codice, quod cum Commentariis
Chrysostomi et Titi in Matthaeum, Lucam et J oannem,
non paucas Photii interpretationes in hos tres Evange- ,
listas admisceat. Unde suspicari licet, hoc esse opus
quod Leo Allatius edere in animo habuerat. Vid. Fabr.
Bibl. Gr. t. X. p. 410.

Hae autem Photii expositiones adeo saepe chrysostomi
commentarium interrumpunt, ut credendum sit eas
primo in margine scriptas esse, tum denique in alium
Codicem transcriptas, cum Commentario Chrysostomi
commixtas esse.⁴ Simile quid accidisse videtur in Cod.
Parisiensi Regio, 203. ubi idem Chrysost. Comment.
cum Petri cujusdam interpretationibus continuis coa-
luit, teste Catalogi Confectore.

In S. Marcum multo pauciores extant Commentarii
quam in caeteros Evangelistas, et sic ita olim fuisse
testatur Auctor Catenae, Victori Antiocheno vulgo at-
tributae, sed quae in Codice a nobis primum adhibito,
Cyrillo Alexandrino diserte vindicatur. Is, enim, quis-
quis fuit, affirmat se quamvis diligenter requirens, ne
unum quidem Commentarium potuisse reperire in
hunc Evangelistam, et idcirco se sparsas Veterum
Doctorum expositiones in eum collegisse atque ordi-
nasse. Prooem. p. 263.

Hunc Commentarium primo sub Victoris Antio-
cheni Presbyteri nomine Latine edidit Thffldorus Pel-
tanus Ingolstad. 1580. Graece autem vulgavit Petrus

