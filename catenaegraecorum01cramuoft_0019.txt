PRAE FATIO. xiii

1. De 'Catenarum origine difficile est aliquid accurate
statuere, cum nihil de hac re certum atque cognitum
habeamus. Olympiodoro Alexandriae Diacono qui
Commentarium in Jobum confecit, hanc laudem tri-
buere videntur WVolfius et alii. Quamvis autem non
negandum est Olympiodorum, qui circa finem sexti aut
initium septimi florebat saeculi, expositionem in hunc
Sacrae Scripturae librum edidisse; non affirmari potest,
eandem esse ac Catenam, quae hodie sub ejus potissi-
mum nomine circumfertur; immo multo probabilius
est, hoc opus a diversis auctoribus contextum fuisse
ab aliquo Olympiodori aetati longe posteriori. Major
fortasse dubitatio incidit de Procopii Gazaei in Octa-
teuchum Commentario. Quod opus si inter Catenas
proprie dictas adnumerandum sit, probaretur inde
hujusmodi compilationes jam ab initio sexti saeculi
quosvixit Procopius, in usu fuisse. Sed ut bene monet
Fabricius t. VII. p. 735, 736, ‘⁶ non sunt haec Procopii
“ Commentaria ita ex variis variorum ῥήσεσι contexta,
‘⁶ adscriptis Singularum AuctOribus, quemadmodum in
‘⁶ aliis fere Catenis fieri consuevit‚” sed potius in forma
Scholiorum, licet ex aliis Auctoribus sed non nominatis,
excerptorum.

Sic autem ut opinor res initium habuit. Exstiterunt
quidem ab ipso fere ortu Christianismi Commentatores
qui ad exponendum et illustrandum Dei Verbum ope-
ram dederunt3 magni imprimis Ecclesiae Doctores,
Origenes, Basilius, Gregorii, Chrysostomus, Diodorus
Tarsensis, Cyrillus, Didymus, Theodoretus‚ Ammonius.
Postquam autem eorum opera passim vulgari coepta
sunt et in usu esse, exortum est deinceps aliud homi-
num genus, qui sive ἀπὸ φωνῆς doctorum ipsorum, sive
ex illorum editis libris, Epitomatorum partes agebant,

*ι

