xxii PRAE FATI Ο.

cimus quantum elaboraverunt Ecclesiae Doctores 'per
plurima saecula in Sacra Scriptura docenda atque ex-
ponenda. Adimpletur ingens lacuna in Theologia Pa-
tristica et restituuntur notabili ex parte praeclari qui-
dam Auctores atque Expositores, qui aliter fere toti
periissent3 tales sunt Acacius, Apollinaris, Ammonius,
Diodorus Tarsensis, Didymus, Severianus, Severus,
Theodori, Heracleensis et Mopsuestenus. Insigniter
aut-em augentur illi quorum Opera quaedam ad nostra
tempora* manserunt, sicut Origenes, Eusebius, Athana-⁴
sius, Cyrillus. Hinc eruuntur quasi novi veritatis testes,
et propugnatores fidei denuo excitantur ad firmanda
Ecclesiae dogmata, et Divini Verbi sensum statuendum ;
et hi quidem non unius temporis aut regionis, sed
diversi et aetate et loco; Ecclesiae quidam Alexandrinae,
alii Hierosolymitanae, Antiochense alii, alii Constantino-
politanae3 omnes tamen conspirantes in Orthodoxae
fidei praecipuis dogmatibus tuendis, et mutuis testi-
moniis suas interpretationes stabilientes. ’

Harum ope clarius Cernimus quinam fuit Antiquo-
rum Patrum in Theologia critica methodus3 quantum
Scripturam Scriptura interpretari sapiebant; quibus
dubiis et objectionibus potissimum occurrere solebant,
et quibus argumentis ea solvere aggrediebantur. Quod
si prae neotericis Expositoribus indocti saepius et rudes
videantur, at simplicitate et candore et fide, et iis vir-
tutibus quae Christianos decent, quantum distant a
nostrae aetatis neologis qui a nihilo, ne in sacris quidem,
sibi temperandum esse praesumunt. Si qui autem Ve-
terum Commentatorum in allegoricis interpretationibus
nimii sint, id etiam utile est rescire, qui fuerint qui
eam interpretandi viam potissimum secuti sint, et qua

