xii PRAE FATIO.

certe nomine praeferenda, quod plerorumque Doctorum testi:
monia ex scriptis non editis deprompta sint.

‘⁶ Quae causa est, cur eam totam descripserim, si Origenis
locos excipias, quos Grabius excerpserat, et si per immatura
fata licuisset, cnm ceteris hujus Doctoris fragmentis editurus
erat. Codex ipse, qui in Hyperoo Bodleiano Cod. 208. ser-
vatur, a recentiori manu ex antiquiori, nominatim Gaditano,
per Joannem Lluydum an. 1601 erat descriptus, et in Capite
VIII. desinebat dimidia parte truncatus. Partem alteram
Grabius, cujus sermoni familiari id debeo, invenisse sibi vide-
batur in Catalogo MSS. Bibliothecae Augustanae‚ in quo Ca-
tena ΡΡ. in eandem Epistolam a Cap. IX. incipiens, recen-
seatur. Idem in Praefat. ad Tom. II. Spicileg. ΡΡ. Scriptores,
quorum cogitata haec Catena refert, hoc ordine recenset; Aca-
cius, Anonymus, Apollinarhrs, Cyrillus, Didymus, Diodorus,
Eusebius, Gennadius, Isidorus, Origenes, Photius, Severianus,
Theodorus, Theodoritus‚ Theophylactus. Omisit vir, cetero-
quin diligentissimus, Chrysostomum, quod quidem non mirors
cum uno tantum loco is commemoretur. De Patribus istis
quidquam commentari hic nihil attinet, cum satis per se cuique
perspecta eorum nomina sint; id tamen non omittendum est,
quod haec Catena ab ea prorsus distincta sit, quam OEcumenius
suis in omnes Pauli Epistolas Commentariis inseruit. Denique
nec id praetereundum est, quod J o. Millius ad Novum Testa—
mentum curatius edendum hac Catena usum se esse profitetur
in prolegomenis ad Novum Testamentum p. 158. Sect. 1448.''

Corollaria ad Calc. p. ult.

Patrum allegationibus Scripturae non multum tribuendum
est, neque tamen illae prorsus negligendae videntur.
Recentiores saepissime Patribus in exponenda Scriptura sunt

praeferendi. Usus Patrum tam amplus non est, quam sibi eum
nonnulli fingunt.

Hactenus WVolfius. Cujus dissertationi quae in ea-
dem materie adjicienda habeam acl tres potissimum
quaestiones commode referri posse videntur. 1. De
Catenarum Antiquitate. 2.. An genuina plerumque

sint Patrum excerpta quae in iis exponuntur. 3. De
istiusmodi Commentariorum utilitate.

