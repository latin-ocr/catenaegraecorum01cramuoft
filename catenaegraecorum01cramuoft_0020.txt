xiv PRAEFATIO.

excerpendoque et resecando integros Commentarios in
compendium redigebant, et quasi ad synopseos formam
accommodabant. Hunc operandi modum jam a quarti
saeculi initio obtinuisse, probari potest Hieronymi
Auctoritate, qui ita suos in S. Pauli Epistolas Commen-
tarios se confecisse testatur in Proeemio Epist. ad Galat.
Sic etiam Eustathio Antiocheno contexta est ἐξήγησις
τῶν παλαιῶν ἀνδρῶν ἐκ διαφόρων ὑπομνημάτων ἀκριβωθέντων καὶ
συλλεχθέντων εἷς σύνοψιν εἷς τὸ κατὰ Ματθαῒον Εὖαγγέλιον ².
Hujusmodi fuit etiam Antiquissima Synopsis e Chry-
sostomi Commentario in S. Matthaeum ordinata, de
qua mox speciatim agendum erit; et ejusdem Patris
σύνοψις εἷς τὰ τῆς παλαιᾶς βιβλίαῇ et praestantissimus Com-
mentarius in quasdam Epistolas S. Pauli, a nobis post-
hac edendus, cujus titulus ἐξηγητικῶν τομῶν ἐκλογαί. Huic
etiam generi adnumerandus est, ut mihi quidem videtur,
quem modo memoravi, Procopii Gazaei Commentarius
in Octateuchum. Hae Patrum Synopticae expositiones
primo, ut opinor, continuata serie et sine Sacro textu,
nisi quantum ad expositionem faceret, scribebantur:
mox autem in Scholiorum formam redactae sunt, com-
matibus disjunctae, et in oris librorum, qui in medio
paginae Sacram Scripturam continebant, exaratae. His
Scholiis subinde in extrema margine annexae sunt
Variorum Patrum citationes, quas quisque librarius pro
arbitrio et facultate excerpebat et Codici inserebat.
Hinc ortum habuerunt, mea quidem sententia, illae quae
vulgo nuncupantur Catenae, e variis Scriptorum Sym—
bolis consarcinatae, sive ut ipsi earum confectores prae-
dicare solenh, ἆπὸ διαφόρων πατέρων ἐρανισθέντα. Inde ex-
orta est insignis harum Catenarum varietas, ita ut,

a Anecd. Paris. t. Ι. p. 393, 22. b Ibid. t. I. p. 393. 18.

