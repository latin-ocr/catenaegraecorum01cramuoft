x PRAEFATIO.

‘in unum compositas arbitretur, sua eum valde fefellerit
‘ opinio?

‘⁶ Quod si vero sint, quae his vitiis non deturpentur Catenae,
quales interdum deprehendaS, in omnibus tamen id desideres,
quod rationum momenta, quibus sua superstruxerunt Patres,
plerumque ob brevitatis studium prorsus sunt omissa, quae
tamen vel summatim repraesentari consultum videbatur. Ob-
servatum quoque fuit, eosdem nonnunquam unum eundemque
locum ita proferre, ac si uni debeatur Auctori, quem tamen ex
diversorum cogitatis coaluisse intelligeS‚ ubi illi, quibus deben-
tur, ipsi leguntur. Hac parte rectius egissent, si ejusmodi
symbolae vel nullius vel omnium eorum nomina praefixissent,
quorum ingenio et doctrinae debebatur. Haec vitia ut ab ipsis
Collectoribus repetenda videntur, ita alia sunt, quae librariis
merito tribuas. Hi enim passim ex oscitantia novum testimo-
nium ab alio Auctore mutuo sumtum cum priore conjungunt,
vel saltem non satis, nomine scilicet perperam omisso, distin-
guunt, imo nomina ipsa Scriptorum ita confundunt, ut locos
quosdam aliis tribui videas, quam quibus debentur. Iidem
vel prudentissimum lectorem in errorem inducere possunt,
quando, quod saepius usu venit, nomina diversis communia, et
cognominibus distinguenda, simpliciter proferunt. Hoc fieri
potissimum observavi in nomine Gregorii, quod Nazianzeno et
N ysseno commune esse constat. In eo exarando hanc librarii ’
consuetudinem familiarem sibi reddiderunt, ut ubi prior venit
commemorandus, Gregorius simpliciter appelletur, ubi poste-
rior, Nysseni cognomen per quoddam literarum compendium
addatur. Atque haec quidem tolerari poterant, nisi hoc modo
confusioni porta aperta fuisset, ut interdum nudum Gregorii
nomen designatum videas, eo in loco, in quo de Nysseno cogi-
tandum est. Simile quid accidit Hesychioruin quorum non
unus est, Eusebiorum, Theodororum, imprimis etiam Severi
et Severiani nominibus. In his errandi amplior nascitur oc-
casio ex eo, quod librarii, scribendi compendia liberius sectan-
tes, ab illis in nominibus propriis exprimendis se non absti-
neant, et literarum ductus adeo saepe impediant, ut alteram
abbreviationem, quam vocant, ab altera distinguere difficulter
possis. Fidem verbis faciet tabula nominum propriorum per
compendium exaratorum quae in eruditissimi Montfauconii ex-
imio opere, quod Palaeographiam Graecam inscripsit p. 348.

